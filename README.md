# HelpFix
ภาคนิพนธ์เรื่อง การพัฒนาแอปพลิเคชันบริหารจัดการซ่อมบำรุงบนระบบปฏิบัติการแอนดรอยด์(The Development of Maintenance Service Management Application on Android)

ภาคนิพนธ์เรื่องการพัฒนาแอปพลิเคชันบริหารจัดการซ่อมบำรุงบนระบบปฏิบัติการแอนดรอยด์นี้มีวัตถุประสงค์เพื่อพัฒนาเป็นแอปพลิเคชัน เพื่อช่วยอำนวยความสะดวก ทำให้ผู้ใช้งานสามารถแจ้งซ่อมและสามารถติดตามสถานะคำร้องของตนเองได้ เพื่อให้หัวหน้าฝ่ายอาคารสะดวกในการมอบหมายงานให้แก่ช่างและให้สามารถดูรายละเอียดงานซ่อมได้ และเพื่อให้ช่างเทคนิคสะดวกในการรายงานสถานะการซ่อมบำรุง โดยผู้จัดทำได้พัฒนาแอปพลิเคชันด้วยภาษา จาวา (JAVA) ภาษาพีเอชพี (PHP) และใช้ระบบจัดการฐานข้อมูล MySQL จากการพัฒนาระบบได้แบ่งการทำงานของระบบออกเป็น 2 ส่วน เว็บแอปพลิเคชันการบริหารจัดการในส่วนผู้ดูแลระบบ และแอปพลิเคชันในส่วนผู้ใช้ทั่วไป โดยมีบทบาทในการใช้งานใช้งานแอปพลิเคชัน 4 บทบาท 1) บทบาทผู้แจ้งซ่อมที่สามารถทำการแจ้งซ่อมอุปกรณ์ครุภัณฑ์ได้อย่างสะดวกรวดเร็ว และสามารถเฝ้าติดตามสถานะของใบคำร้องได้ทันที 2) บทบาทหัวหน้าฝ่ายอาคารสถานที่สามารถมอบหมายงานให้แก่ช่างเทคนิคได้โดยตรง และสามารถบ่งบอกสถานะความสำคัญของใบคำร้องให้แก่ช่างเทคนิค รวมถึงสามารถส่งขออนุมัติงบประมาณให้แก่ผู้บริหารได้อย่างรวดเร็ว 3) บทบาทช่างเทคนิค สามารถประเมินความเสียหายและสามารถคำนวณงบประมาณที่จะต้องใช้ในการซ่อมให้แก่หัวหน้าฝ่ายอาคารสถานที่ได้ รวมถึงสามารถปิดงานซ่อมได้รวดเร็ว และ 4) บทบาทผู้บริหาร สามารถทำการอนุมัติงบประมาณที่ใช้ในการซ่อมได้ จากการส่งเรื่องโดยหัวหน้าฝ่ายอาคารสถานที่ และสามารถดูสรุปรายงานได้

ภาคนิพนธ์นี้เป็นส่วนหนึ่งของการศึกษาตามหลักสูตรปริญญาวิทยาศาสตรบัณฑิต
คณะบริหารธุรกิจและเทคโนโลยีสารสนเทศ สาขาวิชาเทคโนโลยีสารสนเทศ 
มหาวิทยาลัยเทคโนโลยีราชมงคลตะวันออก วิทยาเขตจักรพงษภูวนารถ
ปีการศึกษา 2561
